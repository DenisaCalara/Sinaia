<!DOCTYPE html>
<html>
<head>
	<title>Casino</title>
	<link rel="stylesheet" type="text/css" href="css/style.css">
</head>
<body>
     <div class="pimg5">
    	<div class="ptext">
    		<span class="border">
    			 Casino Sinaia
    		</span>
    	</div>
    </div>

    <section class="section section-dark">
    	
    	<p>Weekend-urile la Casino atrageau protipendada pentru ruleta, jocuri de carti (baccara, braziliana), rummy, sah, table si tintar. La ora 16:00, cand se deschideau salile de joc, "slujitorii viciului" coborau din "trenul de placere" Bucuresti-Sinaia care circula sambata si duminica. Fluxul jucatorilor din acea perioada este de neimaginat pentru zilele noastre, acest "magnet social" gazduind, in fiecare zi de joc, 600-800 de persoane. La cele 13 mese din marea Sala a Oglinzilor luminate de candelabre de cristal se desfasurau jocurile de ruleta, iar in Sala Ovala, chemin-de-fer, printr-o usa glasvand patrundeau acordurile orchestrei de jazz din barul-restaurant, unde se facea consumatie si se dansa. Sala mai mica, "la salle privee", avea numai doua mese la care miza minima era de cinci ori mai mare decat in alte sali.<br>
Se spune ca, inainte de a patrunde in Casino, jucatorii, increzatori in sansele unor castiguri insemnate, aruncau arginti in fantana arteziana din apropierea cladirii. Odata intrati in cazinou insa, erau repede sedusi de betia jocului si pierdeau sume importante de bani; apoi, luau imprumuturi cu dobanzi uriase, iscaleau polite ce valorau o avere si, de parca totul s-ar fi rezumat doar la castig, femeile isi jucau chiar si bijuteriile, iar barbatii, ceasurile cu lant de aur.<br>
La doi pasi de Casino se afla, la acea vreme, cel mai original bazar al statiunii. Cu turban rosu-visiniu si salvari de matase, turcul Hagi Benlian sau Benli, cum il stia toata lumea, momea trecatorii cu tot felul de podoabe orientale: argint filigranat, incrustatii in metal, obiecte de jad, chihlimbar, sidef, corali, margean; dulciuri ca la Istanbul: bomboneturi, siropuri, sugiuc, rahat, nuga, susan, baclavale, pistil de caise, dulceturi si serbeturi; tutun sau tigarete si cafea. "Benli stia sa si ghiceasca. Isi alegea din clientele o cucoana, facandu-i un semn discret sa-si intoarca ceasca de cafea, dupa care venea personal cu tava sa adune cestile. La plecare, curioasa afla de la turc 2-3 numere (din cele de la 1 la 9) pentru care femeia ii strecura in palma, tot discret, cativa poli. Apoi fugea la "ruleta" sa-si incerce norocul." (Gh. Nistorescu, in "Din plaiul Prahovei la Sinaia").<br>
Dupa cel de-al doilea razboi mondial, Comisia Ministeriala pentru Redresare Economica si Stabilizare Monetara a decis trecerea unor obiective, printre care si Casino-ul din Sinaia, din proprietatea Eforiei Spitalelor Civile in proprietatea statului. Casino-ul, ca loc de desfasurare a jocurilor de noroc, va fi inchis, spatiul fiind folosit catva timp de Societatea de Cruce Rosie pentru indeplinirea unor scopuri umanitare.
In anii urmatori, dupa importante reparatii si adaptari, dar pastrandu-i-se eleganta care l-a consacrat, Casino-ul a devenit Casa de Cultura a Sindicatelor din Sinaia. Avand acum un alt profil, cladirea va adaposti biblioteca orasului, diverse cercuri artistice si va fi gazda a numeroase manifestari culturale, printre care: spectacole de teatru, folclor, concerte.<br>
In anul 1978, Casino-ul a fost destinat unor activitati de protocol; in februarie 1990, a fost transmis Ministerului Culturii, iar dupa cateva zile, Ministerului Turismului. Ulterior, in 1995, cazinoul a trecut in Administratia Protocolului de Stat.<br>Putini sunt aceia care stiu ca pe sub aleile parcului exista un tunel secret, care era folosit de persoanele care castigau foarte multi bani, tocmai pentru a nu fi praduite de hoti. El era luminat si ventilat si mai folosea unui scop: pe aici treceau amantele miliardarilor pentru a nu fi vazute de ochii indiscreti ai jurnalistilor care lucrau la gazetele de scandal.
</p>
    </section>
</body>
</html>