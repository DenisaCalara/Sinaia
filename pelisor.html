<!DOCTYPE html>
<html>
<head>
	<title>Castelul Pelisor</title>
	<link rel="stylesheet" type="text/css" href="css/style.css">
</head>
<body>
     <div class="pimg4">
    	<div class="ptext">
    		<span class="border">
    			 Castelul Pelisor
    		</span>
    	</div>
    </div>

    <section class="section section-dark">
    	
    	<p>Castelul Pelisor a fost construit intre anii 1899-1902, din dorinta Regelui Carol I, ca resedinta a principilor mostenitori, Ferdinand si Maria, de catre arhitectul ceh Karel Liman (1855-1929), si este inaugurat un an mai tarziu, la 24 mai 1903. Castelul este parte integranta a vastului ansamblu arhitectonic creat de regele Carol I pe valea paraului Peles: resedinta de vara a Casei Regale, adica Pelesul, Casa Cavalerilor, Economatul, Casa Corpului de Garda, Casa Arhitectilor, Casa Gradinii, iar mai tarziu, Pelisorul.<br>
        La sarbatoarea inaugurarii au fost prezenti, alaturi de monarhi si principii mostenitori, arhimandritul Nifon, ofiteri superiori ai armatei romane, personalitati din lumea politica si culturala, dar si numerosi localnici. <br> 
Inca dinainte de constructia Pelisorului, in 1897, viitoarea regina Maria a construit in apropierea Pelesului o casuta in copaci, unul din visele copilariei sale. Regina Maria relateaza in amanunt in "Povestea vietii mele" dezvoltarea acestui proiect din tineretea sa: "Dragostea mea de nascociri originale si farama de fire copilareasca ce pastrasem in fiinta mea ma impinsera sa-mi cladesc o coliba mica si nostima, sus, in frunzisul unor pomi. Aceasta idee hazlie il incanta pe Lecomte du Nouy, arhitectul Unchiului; asadar, imi desena o casuta dragalasa si originala care trebuia proptita sus in aer, intre niste brazi uriasi. Isi poate cineva inchipui ce farmec avea pentru copiii mei aceasta casa ca din basme".<br>
 Insusi regele Carol I aprecia in mod deosebit aceasta casa de basm a principesei care, din nefericire, la putina vreme dupa razboi, a fost doborata de o furtuna puternica. "Iar eu, nemaifiind tanara si zvapaiata printesa a carei educare o luase in mana Unchiul, nu l-am cladit a doua oara. Tout passe... ", a scris despre sfarsitul casutei suverana Romaniei. In schimb, Maria da frau liber gusturilor sale in materie de frumos in decoratia Castelului Pelisor care dezvaluie, prin obiectele si stilul ales personalitatea romantica, misterioasa, indrazneata, promotoare a unei arte noi si insolite a reginei Maria. Stilul ales de ea pentru aceasta "casa de vis" este "Arta 1900". Principesa mostenitoare Maria (viitoarea regina) a comandat arhitectului Liman si decoratorului vienez, Berhard Ludwig, interioare luminoase, primitoare, decorate dupa gustul sau, cu elemente de stil bizantin, motive celtice si romanesti.<br>
 Arhitectul sef al castelului Pelisor, Karel Liman, respecta cerintele comanditarului pentru arhitectura exterioara, cu elemente germane "Fachwerk", dar adauga si elemente romanesti, ce dau cladirii o nota vesela: cele doua turnuri acoperite cu olane de gresie colorata, aidoma turlelor de biserici din Bucovina. De asemenea, Karel Liman a folosit, alaturi de elemente art-nouveau, elemente romanesti: ocnite specifice Vaii Prahovei, divizarea spatiului prin folosirea elementelor brancovenesti, amplificarea functionalitatii prin compartimentarea spatiului in plan orizontal. "Caci, prin treptata intelegere a naturii poporului roman, cu care a ajuns sa se identifice ca nici un alt personaj regal, Maria a inteles necesitatea cuprinderii functiei nationale in resedinta regala", se arata in istoria castelului, consemnata de muzeografii domeniului Peles.<br> 
Ca si Palatul Cotroceni, Pelisorul va cunoaste mai multe etape ale decoratiei interioare, conceputa de Maria in diverse perioade, 1902 - 1903 si 1925 - 1928, si ilustra crezul ei in materie de frumos. In testamentul moral adresat "Tarii si Poporului roman", Regina marturisea: "daca toate cele frumoase va vor aminti de mine, voi fi pe deplin rasplatita pentru dragostea ce v-am purtat-o, caci pentru mine frumosul a fost un crez".<br>
 Castelul Pelisor are doar 99 de incaperi, fata de Castelul Pelea cu 160 de incaperi. Intreaga casa a fost decorata pentru a fi o resedinta princiara: Holul de onoare este lambrisat cu lemn de stejar, iar Dormitorul de aur este decorat dupa planurile si desenele reginei cu mobila sculptata in lemn de tei aurit. Tot dupa planurile reginei a fost decorat si biroul ei, iar peretii Camerei de aur sunt decorate cu frunze de ciulini, motiv drag reginei intrucat era emblema Scotiei, locul natal al ei. Holul de onoare este rafinat prin simplitate, lambrisat cu casetoane din lemn de stejar. Remarcabil se dovedeste luminatorul impodobit cu vitralii, element de arhitectura specific artei anilor 1900. In schimb, Biroul Regelui Ferdinand impune prin solemnitate. Din garnitura mobilierului in stilul neorenasterii germane, se detaseaza biroul din lemn de nuc, placat cu trei panouri sculptate care infatiseaza castelele Peles, Pelisor si Foisor. Capela integrata apartamentului reginei Maria se afla intr-un spatiu placat cu marmura de Ruschita, accesibil printr-o arcada cu coloane, aurita, ce poarta o inscriptie emblematica. Nota de reculegere confera vitraliile decorate cu antrelacuri ce filtreaza o lumina fascinanta. Dormitorul de aur este mobilat cu piese realizate la 1909 in Atelierele de Arte si Meserii de la Sinaia (scoala infiintata de rege), dupa planurile si desenele reginei.<br>
 Sculptate in lemn de tei, aurite, ele poarta in decoratie antrelacul de inspiratie celtica si elementul zoomorf bizantin, interpretat in maniera Artei 1900. Biroul reginei Maria, amplasat intr-un interior impodobit cu coloane brancovenesti si un camin specific interioarelor romanesti, cuprinde un mobilier conceput de regina. Scaunele si masa pentru corespondenta sunt decorate cu simbolurile Mariei, crinul si crucea gamata. Camera de aur, incaperea pivot a palatului, este insolita ca decoratie. Peretii din stuc aurit poarta frunze de ciulini, motiv drag reginei. Mobilierul decorat cu elemente celtice si bizantine este pus in valoare si de luminatorul cu forma unei cruci celtice de pe plafon. <br>Castelul Pelisor detine si o valoroasa colectie de arta decorativa apartinand Art-Nouveau-ului, printre care lucrari ale unor artisti ca E. Galle, fratii Daum, J. Hoffmann, L.C. Tiffany, Gurschner etc. O mentiune speciala merita manuscrisul - pergament pictat realizat de Maria si daruit lui Ferdinand in 1906. Arta plastica poate fi grupata sub genericul "Tinerimea artistica", miscare patronata de regina, ce reunea artisti romani aflati la inceputul carierei. La Castelul Pelisor se afla si alte lucrari ale Reginei Maria, in afara de manuscrisul mentionat anterior, ca de exemplu cateva acuarele reprezentand crini.<br>
 Aici au crescut si copiii cuplului regal: Carol (viitorul rege Carol al II-lea), Marioara (regina Iugoslaviei), Elisabeta (regina Greciei) si Nicolae. <br>
 Dupa anul 1948, castelul Pelisor este preluat de catre statul roman, devenind Casa de creatie a scriitorilor, compozitorilor si artistilor plastici din Romania. Urmare a unei indelungate cercetari de arhiva, dupa anul 1990, specialistii au reusit sa reconstituie un spatiu princiar si regal, respectand in buna masura si inventarul acestuia. Muzeul a fost inaugurat in luna februarie 1993. Vicisitudinile istoriei au facut ca multe piese valoroase ale vechii colectii de arta decorativa sa fie dispersate, asa incat, abia in anul 2007, muzeul este reamenajat conform unei noi tematici, mult mai apropiata de varianta pe care regina Maria o gandise in anii 1920.<br>
 In 1938, cu sanatatea subrezita si afland de la doctori ca sfarsitul era aproape, Regina Maria hotaraste sa se intoarca in tara, si pe 18 iulie, trece in eternitate in Camera de aur a Castelului Pelisor, decorata de ea insasi cu simbolurile pe care le-a iubit. In testamentul sau moral - "Scrisoare adresata Tarii si Poporului meu" - Regina Maria a transmis un miscator ramas bun poporului cu care se identificase: "De acum inainte nu va voi mai putea trimite nici un semn; dar mai presus de toate, aminteste-ti Poporul meu ca te-am iubit si ca te binecuvantez cu ultima mea suflare".</p>
        <h4>Legenda parfumului regal</h4>
        <p>
             "In 1925, Maria primeste de la Maharajahul de Kapurthala, din India, un flacon batut in pietre scumpe, in care se afla parfum exclusivist, de violete exotice de pe coasta Pacificului. Parfumul devine preferatul reginei pana la sfarsitul vietii sale"<br> 
Parfumul exotic de violete indiene o insotea intotdeauna pe suverana si persista mult timp in incaperile si pe holurile Castelului Pelisor. Surprinzator, insa, aroma continua sa-si faca aparitia si acum, la cateva decenii de la moartea reginei. "Explicatia aparitiei parfumului ne depaseste", "Avem numeroase relatari ale turistilor despre parfumul care se simte in luna iulie la Pelisor, in special in Camera de Aur, locul in care regina a trecut in nefiinta pe 18 iulie 1938, dar si in alte incaperi. Eu, personal, am petrecut ani de zile in Pelisor si l-am simtit, este imposibil de confundat, o aroma de floare proaspata, exotica, care aminteste de vanilie, dar si de citrice. Nu este o inventie si nici o legenda, este un fenomen ezoteric pe care nu putem sa-l gestionsm. Explicatia lui ne depaseste", spune muzeograful Liliana Manoliu.<br> 

Legenda parfumului regal este intretinuta si de alte relatari. Scriitorul Radu Sergiu Ruba a povestit in articolul "Doliu violet", ca aroma exotica a parfumului Reginei nu se raspandea pe holuri, pe scari, ci ramanea in anumite locuri, ca si cum ar fi provenit de la o persoana aflata in viata. Parfumul disparea si reaparea inexplicabil in alt spatiu. Parfumul se simte in momente istorice importante. Exista marturii ca imediat dupa abdicarea fortata a Regelui Mihai I, in decembrie 1947, si plecarea acestuia de la Sinaia (in ianuarie 1948) in incaperile unde Regina isi petrecuse timpul, s-a simtit acel parfum exotic de violete indiene.</p>
    </section>
</body>
</html>