<!DOCTYPE html>
<html>
<head>
	<title>Stana Regala</title>
	<link rel="stylesheet" type="text/css" href="css/style.css">
</head>
<body>
     <div class="pimg7">
    	<div class="ptext">
    		<span class="border">
    			 Stana Regala si Stancile Franz Joseph
    		</span>
    	</div>
    </div>

    <section class="section section-dark">
    	
    	<p>
Doua dintre cele mai frumoase locuri din Sinaia, cu privelisti spectaculoase, Poiana Regala si stancile Franz Joseph, au fost locuri preferate de monarhii Rom√¢niei pentru plimbari si petreceri campenesti organizate pentru inaltii oaspeti ai Casei Regale. Despre stancile Franz Joseph se spune ca insusi regele Carol I a venit aici cu imparatul Austro-Ungariei, pentru a-i arata toata Valea Prahovei.<br>
 Poiana Regala sau Stana Regala este, de fapt, o pajiste alpina, situata la 1270 de metri, a carei unicitate este data de privelistea exceptionala asupra masivului Bucegilor, de la Furnica pana la abruptul Caraimanului. Locul a fost descoperit de regele Carol I si a facut parte din Domeniile Regale, de unde si numele "regal" al locului. <br>
In zona poienii existau grajduri, o cireada de 60-70 de vaci selectionate, de rasa nemteasca, locuintele angajatilor si o cabana mica in stil austriac. Datorita privelistii spectaculoase, a linistii desavarsite, care imbie la contemplare si meditatie, aerul tare si rarefiat, poiana era destinatia favorita a plimbarilor membrilor Casei Regale, pe jos, pe asa numita Poteca Regala care pleaca din spatele Castelului Peles. Aici erau ospatati, la serbari campenesti, inaltii oaspeti ai regilor Romaniei carora le erau astfel prezentate traditiile, obiceiurile, oamenii locului si mancarurile specifice. Unul dintre cele mai importante ospete din Poiana Regala a fost cel dat la aniversarea semicentenarului Castelului Peles, in 1933. Tot in Poiana Stanii, in 1934, regele Carol al II-lea a adus din comuna mureseana Maioresti, o bisericuta din lemn de secol XVII. Aceasta a fost insa stramutata in 1951, la Manastirea Sfanta Maria din Techirghiol.<br>
 Zona a fost extrem de iubita si de Regina Maria care a construit in padurea de aici, in 1897, pe cand era doar tanara principesa, o casa in copaci. Printesa isi primea aici proprii ei musafiri, printre preferati aflandu-se fratii Waldorf si Pauline Astor, insa, de-a lungul timpului, s-au bucurat de priveliste si alti oaspeti, printre care cei mai importanti au fost surorile Mariei, printesele Victoria Melita, Alexandra, Beatrice, fratele principesei, Alfred de Edinburg, marii duci ai Rusiei Boris si Andrei, Ferdinand al Bulgariei cu sotia sa Maria-Louisa, arhiducele Franz Ferdinand si Sofia Chotek, Charlotte si Bernhard von Meiningen, feldmaresalul von Beck. "Cuibului Princesei" sau "Juniperus", cum se numea, a fost distrusa de o furtuna puternica dupa Primul Razboi Mondial.
</p>
    </section>
</body>
</html>