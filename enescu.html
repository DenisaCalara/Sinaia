<!DOCTYPE html>
<html>
<head>
	<title>George Enescu</title>
	<link rel="stylesheet" type="text/css" href="css/style.css">
</head>
<body>
     <div class="pimg8">
    	<div class="ptext">
    		<span class="border">
    			 Casa memoriala George Enescu Sinaia
    		</span>
    	</div>
    </div>

    <section class="section section-dark">
    	
    	<p>Legatura dintre George Enescu si Casa Regala a Romaniei a inceput in anul 1898, dupa succesul parizian al opusului sau nr. 1, Poema Romana, ce se incheia cu Imnul Regal. El s-a bucurat de sprijinul Reginei Elisabeta, cunoscuta si sub pseudonimul artistic Carmen Sylva. Aceasta, recunoscand talentul tanarului muzician, i-a oferit ani de-a randul o camera intr-un colt intim al Castelului Peles, unde sa poata studia. De asemenea, Enescu era deseori invitat de regina pentru a sustine recitaluri la Palat.<br>
Frumusetea locurilor si apropierea de Palatul Peles l-au determinat pe muzician ca din banii castigati in primul sau turneu din America sa-si construiasca aici - intre anii 1923 si 1926 - o casa, dupa planuri proprii, cu ajutorul arhitectului Radu Dudescu, pe care a numit-o Vila Luminis. In urmatorii 20 de ani, pana in 1946, cand a parasit Romania definitiv, in perioadele dintre turneele sale in Europa si America de Nord, el a revenit periodic la Sinaia pentru a se dedica, cel putin o luna pe an, creatiei. In 1947, aflat la Paris, Enescu a donat vila statului roman, spre a fi folosita ca loc de odihna si de creatie pentru artisti. Din 1995, devine Casa Memoriala "George Enescu", iar din 2007 - sectie a Muzeului National "George Enescu".<br>
La intrarea in vila se afla bustul in marmura al lui George Enescu, realizat de sculptorul moldovean Ion Irimescu, fascinat de personalitatea acestuia.<br>
Incaperile de la etaj sunt spatioase si confortabile, avand interiorul mobilat si aranjat cu rafinament si imaginatie. Aici se reunesc in mod armonios si original elemente ornamentale si de mobilier in stilurile romanesc, oriental si Biedermayer. Numeroase piese de valoare din cristal, portelan, metal sau ceramica dau stralucire interioarelor.<br>
In salon se pastreaza pianul maestrului, un Ibach facut la Lausanne, instrument de care Enescu s-a folosit in activitatea sa componistica si in concertele oferite apropiatilor familiei. Din salon, scara in spirala permite accesul spre capatul turnului Belvedere si de aici in mansarda sau "bageaga" (cum ii spunea Enescu). Tot din salon se patrunde in camera sotiei lui George Enescu, Maria Cantacuzino-Enescu, decorata in stil eclectic. Camera maestrului se remarca prin intimitate, confirmand modestia sa proverbiala. "Chilia" are dimensiuni reduse, este mobilata intr-un stil autentic romanesc si a fost locul preferat de odihna al compozitorului dupa numeroasele sale concerte.<br>
Etajul mansardat a fost adaugat de arhitectul Radu Dudescu, pentru a echilibra verticalitatea turnului in ansamblul vilei. In cele doua camere sunt expuse materiale documentare legate de viata si activitatea muzicianului.
</p>
    </section>
</body>
</html>