<!DOCTYPE html>
<html>
<head>
	<title>Gara Sinaia</title>
	<link rel="stylesheet" type="text/css" href="css/style.css">
</head>
<body>
     <div class="pimg6">
    	<div class="ptext">
    		<span class="border">
    			 Gara Sinaia
    		</span>
    	</div>
    </div>

    <section class="section section-dark">
    	
    	<p>Concretizata la 31 mai 1874, desi primele discutii despre acest subiect fusesera initiate inca din anul 1856, "Conventia pentru Jonctiunea Feroviara intre Romania si Austro-Ungaria" stabilea ca viitoarea legatura intre cele doua state sa fie realizata prin punctele de frontiera de la de la Varciorova si Predeal, fiind insa propuse si o serie de alte posibile variante (prin trecatorile de la Turnu Rosu, Oituz, Ghimes si Vulcan).<br>

In primavara anului 1876, compania condusa de influentul om de afaceri britanic George B. Crawley a obtinut concesiunea pentru realizarea viitorului drum de fier ce urma sa porneasca de la Ploiesti si avea sÄƒ strabata Valea Prahovei, oprindu-se la Predeal, unde se conecta cu traseul construit, pe Valea Timisului, de "Societatea Cailor Ferate Ungare de Stat".<br>

Atacate in forta, din ambele capete ale Vaii Prahovei, lucrarile au fost aproape total abandonate la numai cateva luni dupa deschiderea santierului, din cauza unor grave nereguli financiare ce-au dus la anularea concesiunii acordate investitorului strain. Dupa incheierea Razboiului de Independenta, la 1 iulie 1878, membrii Parlamentului de la Bucuresti au votat o noua lege, finalizarea proiectului fiind incredintata companiei conduse de inginerul francez Leon Guilloux, Directorul General al Societatii Actionarilor CFR.<br>

Intaia cale ferata transcarpatica a fost inaugurata in dimineata zilei de 10 iunie 1879, cand, la ceasurile 9 trecute fix, din Capitala Romaniei, a pornit "trenul de placere", ce s-a oprit la Campina, unde pasagerii sai au fost asteptati de birjele ce urmau sa-i transporte pana la Sinaia - tronsonul de linie cuprins intre cele doua statii fiind deschis circulatiei abia cateva luni mai tarziu, la 1 decembrie 1879.<br>

Astfel si-a facut intrarea in lume prima cladire de calatori a statiei Sinaia, o constructie monumentala alcatuita dintr-un corp central, cu etaj, si doua aripi laterale simetrice, realizate in regim parter, ce cuprindeau si primul "salon princiar", folosit pentru primirea suveranului si a inaltilor sai oaspeti. La inceputul anului 1886, mica incapere din aripa dreapta a constructiei (salonul princiar) a fost prelungita de Sectia de Intrertinere a. C.F.R., fiind transformata in prima "gara regala", folosita pana in anul 1940. Dupa abdicarea si plecarea in exil a familiei regale, spatiul a primit o utilizare complet diferita de cea pentru care fusese conceput, fiind transformat, pe rand, in sala de proiectie, club muncitoresc, biblioteca, sala de dans ori in atelier de tamplarie metalica. Salvat de la distrugere de un grup de iubitori ai istoriei feroviare, fostul salon regal si-a regasit stralucirea vremurilor demult apuse, colectia unicat de machete si insemne feroviare amenajata in interiorul sau fiind animata de forfota turistilor ce-i trec pragul si, mai ales, de glasurile micilor exploratori dornici sa cunoasca tainele lumii cailor ferate.<br>

 

A doua cladire a garii, ridicata in 1911<br>

Acesta a fost insa destinul unei singure parti din gara construita in 1879: salonul princiar (apoi regal). Restul ansamblului a fost demolat in anul 1911, iar pe amplasamentul acestuia, Societatea "Demeter Cartner &Co." - Bucuresti a ridicat actuala constructie monumentala, cu amplul sau hol central si cele doua aripi laterale, care, la parter, mai gazduiesc si astazi birourile lucratorilor feroviari, iar la etaj pastreaza o parte din vechile locuinte ale personalului statiei de cale ferata. Era nevoie de aceasta schimbare in peisajul (feroviar) al Sinaiei: cladirea de calatori construit in 1879 nu mai putea prelua numarul tot mai mare de pasageri care alegeau ca destinatie de vacanta tanara statiune turistica de lux.<br>

O noua schimbare are loc in intervalul 1938-1940, dar ea nu-i priveste pe calatorii obisnuiti, ci pe membrii familiei regale: salonul regal, ramasita a ansamblului din 1879, nu se mai ridica nici el la standardele vremii, asa ca e construita o noua gara regala, dupa schitele arhitectului Duiliu Marcu. Cladirea - in interiorul careia se afla o valoroasa pictura murala, ce ilustreaza o scena de vanatoare voievodala, realizata de pictorul comandor de marina, Dimitrie Stiubei - a fost folosita ca salon de primire a Regilor Carol II si Mihai, iar intre anii 1949-1965 a devenit localul clubului muncitoresc C.F.R. Si-a recapatat statutul de gara dupa 1965: pana in 1990 a fost "gara prezidentiala", iar dupa 1990 a inceput sa fie prezentata prin vechiul nume de "gara regala Carol al II-lea", fiind folosita astazi ca salon de protocol.</p>
<h4>Ion Gheorghe Duca</h4>
<p>La data de 29 decembrie 1933, la ora 09.00, Ion Gheorghe Duca a plecat cu trenul spre Sinaia. El nu a fost insotit de garzile sale de corp, fiind doar acompania de un singur agent. Nicadori s-au urcat si ei in acelasi tren, insa intr-un alt vagon. Cei trei doreau sa-l asasineze pe Duca la coborarea din tren, insa din cauza numarului mare de persoane aflate in jurul acestuia au renuntat la planul initial. Primul ministru a stat in audienta la regele Carol al II-lea intre orele 16 si 18, timp in care Nicolae Constantinescu, Caranica Ion si Doru Belimace s-au plimbat prin statiune si au luat masa intr-un restaurant din apropierea garii. Trenul cu care trebuia sa se intoarca Ion Gheorghe Duca la Bucuresti urma sa ajunga in Gara Sinaia la ora 21.30. Inainte ca prim - ministrul sa se deplaseze la gara, Nicadori si-au ocupat pozitiile pe peronul garii prahovene. Daca Caranica si Belimace s-au asezat pe marginile peronului, Constantinescu s-a amplasat in centrul acestuia.<br>
Cand Ion Gheorghe Duca a patruns pe peron, o petarda a fost aruncata, distragand atentia tuturor. In acel moment, Nicolae Constantinescu a pus mana pe umarul prim - ministrului si l-a impuscat in cap de cinci ori, o data in tampla si de patru ori in ceafa.
</p>
    </section>
</body>
</html>